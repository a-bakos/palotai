FREEE magazin 1999/06

Palotai Zsolt

"Azért nincs annyi blues-fesztivál, mint ilyen buli…"

Palotai Zsolt a Tilos Rádió egyik kiagyalója, gyakorlatilag évekig az õ lemezeire épült az adás. Ma zenei vezetõ a Tilosnál, s ezen kívül az utóbbi két évben rendszeresen ott van a partyvilágban. Kedvelt DJ, mindenki hívja mindenhová, de igazán akkor örül, ha elõveheti a drum and bass lemezeket. A Tilosról, DJ-krõl, és a mûfaj jövõjérõl beszélgettünk. Egyébként hallgatag.

Te zeneszaurusz vagy?

Az mit jelent?

Õsrégen kezdtél kevergetni, sokan tanultak tõled sok mindent. Akik annak idején figyelgették, hogy mit mûvelsz, most szintén dolgoznak, s csinálják a maguk dolgát.

Az még a jobbik eset, amikor azt látom, hogy mindenki maga útját járja. Volt, amikor azt éreztem, hogy nem a maguk feje után mennek, hanem hallanak vagy látnak valakit, és õutána próbálnak menni.

Akkor elsikkad a zene. Az egész mûfaj eleinte ösztönös, zsigeri dolog volt, most meg egyes kiadókat, újdonságokat keresnek a DJ-k, mindenki szakosodik.

Ez az egyik rossz dolog, de igazából ez azért van, mert ha valaki követni szeretné hetente dolgok folyását, akkor egyszerûen nincs ideje a régi zenéket meghallgatni. Heti kétezer lemez jelenik meg világszerte. Ha ebbe belegondolsz, nem meghallgatni nem lehet, hanem tudomásul venni.

Engedelmes fogyasztóra van szükség.

Nem biztos, mert nem fogyaszt mindenki mindent. Csak nagyon nehéz szelektálni, mert nagyon sok jó zene van. Muszáj valamilyen mûfajnak utánamenni. Ha téged a reggae érdekelt, akkor bizonyos zenéket oda sorolsz. Kell valami útmutatás. Mostanában például a lassabb zenéket, dub, trip hop, mind egy kalap alá veszik, és azt mondják: downtempo, így még inkább elkerülik a beskatulyázás veszélyét. Ott van például Párizsban egy rádió, a Nova, akik állításuk szerint kénytelenek számítógéppel szerkeszteni a zenét, mert szerintük Párizsban nincs annyi DJ, aki különféle zenéket tud játszani. Olyan van, aki csak hip hopot játszik, csak jungle-t, csak valamit, de olyan nincs, aki mindenféle zenét ismer, és játszik is. Ez Párizs, és akkor mi van itthon.

Más mûfaj a rádió.

Más. A rádióban le tudsz játszani olyan zenét, amit buliban nem, vagy csak nagyon nehezen. Bulija válogatja. Az igazán jó DJ-nél a buli hangulatától függ, hogy mit játszik. De ott vannak például a Mirkoék, akik Németországból szoktak jönni, õ azt mondja, hogy nem érdekli semmi, õ a saját zenéjét fogja játszani. Ez nem biztos, hogy jó. Az a legjobb, amikor azt játszod ugyan, amit akarsz, de úgy játszod, hogy a közönség is bírja.

Lehet, hogy minden zenének megvan a maga ideje?

Igen Tulajdonképpen nincs rossz zene, csak esetleg rosszkor és rossz helyen szól. Ott van például a garage zene, amit én nem igazán szeretek, de az is azon múlik, hogy itt nem nagyon lehet ezt játszani, mert nem annyira vidámak az emberek, mint délen. Itt még a house zenével is gondok vannak.

Szerinted az egész dance kultúra jó irányba megy?

Nagyon jó irányba megy, ugyanis most jön ki a lelke. Én az elején nem is nagyon szerettem. Ennek sok oka volt, mert még mindig sokkal többet keresnek a drogdealerek, mint akik ezen dolgoznak. Mindig összekapcsolják a droggal ezt a zenét, ami részben igaz is, merthogy a fiatalok, akik be vannak drogozva, ilyen bulikra járnak. De nem a zenétõl lesznek drogosak. Mert akkor már a rockzene is ugyanez, ott van Woodstock, ami kísérlet volt az LSD tömeges használatára, és az rockzene volt. A legjobb DJ-k viszont nem szednek semmi drogot, ugyanis ezt hosszú távon nem tudod csinálni. A legnagyobb baj a droggal az, hogy nem tudják használni, ugyanúgy használják, mint az alkoholt. Fontos lenne, hogy tudják az emberek, mibõl mennyit.

Nem lehet, hogy a mûfaj szétválik egy világi, csajozós tánc-öröm klubvilágra és egy nem világi, rituális és földalatti mozgásra?

Az Aphex Twin most játszott Ausztráliában valahol teljesen elszigetelve. Nem városban, hanem valahol a prérin. Meg van egy angol DJ-team, Párizsban találkoztam az egyik sráccal. Angliába nem mehetnek vissza, ki vannak tiltva, és mégis járják a világot és csinálnak bulikat.

Angliában törvényileg betiltották a repetitív ritmust.

Nem. Valami olyasmi, hogy nem engedélyezik a folyamatos ritmust.

Elég elmebeteg dolog, ha belegondolsz.

Persze, de valahogy meg akarták akadályozni ezeket a bulikat, és ezt találták ki.

Szerinted mi ez a rettegés? A drogok miatt van, vagy miért?

Mert nagyon sok ember van együtt. Most fújták le az angliai Tribal Gatheringet, mert minimum negyven-ötvenezer ember vonul ilyenkor ki, és a helyi önkormányzat a buli elõtt két héttel azt mondta: nem. Eladtak harmincezer jegyet elõvételben.

Nem lehet, hogy egyszerûen az egyik generáció retteg a másiktól? Mert mennyiben tér ez el, mondjuk egy blues-fesztiváltól?

Annyi blues-fesztivál nincsen, mint amennyi ilyen buli mostanában. És nem is vonz annyi embert.

A jó DJ-bõl lesz a híres DJ?

Láttam már ugyanis olyan bulit, ahol döbbenetesen rossz zene szólt, és mégis tömeges tombolás, és fordítva. Számomra a jó DJ jó zenét játszik. Például én hallottam tavaly Garniert, aki a világ egyik legjobb DJ-je, és nekem egyáltalán nem tetszett, pedig iszonyú jól kevert, nagyon jól rakta egymás után a zenéket, de unalmas volt. Elkezdte egy szinten és ugyanazon a szinten mozgott öt órán keresztül.

Szereted, ha egy bulinak van története, valahonnan-valahová?

Szerintem az nem csak a DJ-nek jó, hanem a résztvevõknek is. Magyarországon nagyon sok DJ-nek összerakott programja van, minden bulin ugyanazt játssza, és akkor hetente vesz egy-két lemezt, azt valahogy beépíti. Csak egy idõ után fogod tudni, hogy most melyik szám következik, ami egyszer lehet, hogy jó, de folyton… Azt nem tudom, õk hogy nem unják. A zenéken keresztül meg kell ismerned a DJ egyéniségét, az nem biztos, hogy jó, hogy ez nem sikerül, mert akkor egy gép is dolgozhatna. A Juventus Rádió is be van programozva, ott van Server-Pali és betáplálja a heti slágereket. Ezért a Tilos sosem lesz olyan rádió, amit annyian hallgatnak, mint bármelyik kereskedelmi adót, mert mi nem azokat a zenéket játsszuk. Volt régen a Tilos Rádió, most megint ad.

Változott szerinted valamit?

Igen, csak a legtöbb embernek azért furcsa ez, mivel két évig nem mûködött a rádió. Amikor leálltunk, akkor olyan volt a rádió, most meg ilyen. Sokan nem értik, hogy milyen ilyen, s miért nem olyan, mint amikor abbahagytuk. De ha adtunk volna folyamatosan, ez alatt a két év alatt, akkor ez nem lenne kérdés. Érted, most honnan hallják az emberek, hogy milyen zene van? Bármelyik rádiót bekapcsolják, az borzalmas…

Szerinted akkor a Tilos alapvetõen rendben van?

Nincs rendben, de ez van. Azt én is sajnálom, hogy tulajdonképpen az már elveszett, hogy bármikor bekapcsoltad a rádiót, ha 3-4 számot hallottál, abban rengeteg variáció volt. Most nem biztos, mert nagyon sok speciális program van, egy órán belül ugyanazok a zenék szólnak, jazz, vagy népzene, vagy no wave stb. Az éjszakai mûsorban… szóval magamról tudom, hogy nem fogok megvenni egy Coltrane lemezt, mert nem tudom lejátszani bulin, annyi pénzem meg nincs, hogy mindent megvegyek, s akkor én még jobban állok, mint bármelyik DJ aki a rádiónál van. Az lenne a megoldás, ha a rádió kapna zenét. Dolgoztam egy kiadónál, ismerem õket, nem adnak promókat, inkább eladják.

Akkor a körülményekkel van a baj?

Engem az zavar a legjobban, amikor az adásban gyakorolnak egyesek. Nekem az a legfontosabb, hogy jó zenét játsszanak, de ha nagyon rosszul kerülnek egymásba a számok, akkor az nagyon zavaró. Ilyen elég sok van. Ez azért van, mert itthon kétféle DJ van. Akik a diszkóból jönnek, ide tartozik Budai, Tommyboy, és a többiek a profi DJ-k, és a másik - itt a Tilost említeném, akik lehet, hogy nem rakják össze úgy a zenét, viszont valamiért mások. Régen ugye az volt a mítosz, hogy a szarból is lehet minõséget produkálni. Persze, lehet most is. Egy rövid ideig. De te dolgozol a rádiónál, vagy bulikat csinálsz, és ha nem fejlõdik a zenéd mennyiségre és minõségre, akkor te unod meg elõször.

Nem a hallgató, hanem TE. Örülnél, ha Tilos tisztán zenei rádió lenne?

Nem, de pillanatnyilag lehet, hogy jobb lenne. Nem az zavar, hogy beszélnek a rádióban, hanem hogy rossz. Jó is, ha egy rádióban emberi hangok szólnak hozzád, de ha marhaságokat, akkor inkább ne. Vannak politikus rádiók, mint pl. Franciaországban a FG, ami tisztán techno adó, ha van szöveges mûsor, az csak az AIDS-rõl szól. Nem is lehet hallgatni, mert tudod, hogy mi következik. De például ott van a Rádió Nova, ahol mindenféle zenét játszanak, nagyon jó DJ-k, és ez sokkal szimpatikusabb, mintha egyvalami szólna. A Tilosban ezért is van ennyi program, mert nincs máshol lehetõség, csak népzenét vagy jazzt játszani. Ezt viszont igazából akkor lehet az emberekkel elfogadtatni, ha ezek egymás után vannak, mert lehet, hogy még egy számot meghallgatnak, de akkor, amikor így adtunk, azt reklamálták, hogy szeretnének egy mûfajból többet. Szóval bármit csinálsz, mindig van valami baj.

Az elején a Tilos nagyon szimpatikus embléma volt, nem változott ez meg mára?

Nem tudom. A múltkor beadtam egy hallgatót adásba, aki valakinek üzent, s innentõl kezdve folyamatosan jöttek a telefonok, és ilyeneket mondtak, hogy a világ legjobb rádióján üzenem… Aztán már annyi volt, hogy ki is kellett kapcsoljam. Tudod, a telefonos programokat nem nagyon díjazom.