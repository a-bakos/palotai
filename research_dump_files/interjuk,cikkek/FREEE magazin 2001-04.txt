
FREEE magazin 2001/04
Készítette: Kürti Csaba

Palotai

Már-már a drum and bass vesztét éreztem, hónapok óta nem voltam sehol, mikor jött az ötlet, hogy készítsek egy interjút Palotaival. Önérzetes FREEE újságíróként nem volt pofám úgy odaállni Zsolt elé, hogy halvány lila gõzöm se legyen, mit játszik, ezért elkezdtem újra bevenni az éjszakát. Persze Fater irányításával. Ennek köszönhetõen, most majdnem minden rendezvényen ott kapálódzom a tömegben, és serényen figyelem a zenén keresztül a dzsungel hazai irányítójának, a Tilos Rádió vazatõ alakjának, egyben egy boldog családapának vezényszavait.


FREEE: Az elsõ és legfontosabb kérdés, hogy mi van veled, és mi van körülötted? 
Palotai Zsolt: Sok, szinte sûrû, de több rétege van ennek. Van a rádió...
F: Decemberben volt egy hónap szabad frekvencia, mi lesz most?
Palotai Zsolt: Megvolt az egy hónap és szép visszhanggal zárult, csak ellentmondásos a mostani helyzet. Súlyos, hogy pont azt nem engedik sugározni, aki már tíz éve folyamatosan jelen van, és tényleg tíz éve rendületlenül mûködik. Csak próbálj meg olyat mondani ebben a városban, ami ennyi ideje életben van, amit lehet hallgatni vagy akár olvasni. Szinte lehetetlen. Én is azt mondom, hogy legyen minél több és többféle, de hogy pont az ne mûködhessen, ami ilyen szinten idõtálló, az azért felháborító.
F: Teljesen érthetetlen, hogy olyan dolgot próbálnak kiiktatni, ami egy széles réteget kiszolgál.
Palotai Zsolt: Ráadásul a rádióval sikerült egy olyan közönséget hozni, ami egyedülálló az egész világon. Elképedve figyelik az idejövõ DJ-k és szórakozni akarók, hogy milyen mértékû szcéna alakult ki. Még számunkra is meglepõ, hogy milyen gyorsaságban erõsödik a bázis. Csak egy példa, mondjuk David Holmes háromezer embernek sehol másutt nem játszik. Maximum fesztiválokon, ahol a koncertek miatt egy masszív tömeg koncentrálódik, de úgy, hogy csak õ van egy egész estén keresztül, talán kis klubokban szokott beteljesedni. Ezzel nem õt akarom minõsíteni, hanem az itthoni helyzetet.
F: Hihetetlen, de óriási tömegeket vonz ez a fajta zenei vonulat. Lassan a popsztárok nehezebben töltik meg a Pecsát, mint ti.
Palotai Zsolt: És az egész úgy fog átcsúszni a pénzbe, hogy nem mi döntöttünk errõl. Ha valami bármilyen szintû réteget mozgat, bármilyen stílusban, abból a kemény mag csak 5-600 ember. Hogy ezreket rendszerességgel mozgasson, ahhoz az kell, hogy jöjjenek másfelõl, több irányból közelítsenek. Szól a barát az ismerõsnek, a barátnõnek, s mire ez megtörténik, évek telnek el. S pont az a rádió nem hallható, ami kiépítette ezt. Most az van, hogy hihetetlen energiák mennek el feleslegesen. Gondolj csak bele, 24 órát adunk a semmibe. Az emberek nem rádióznak sem neten, sem kábelen. Az egész zenehallgatási kultúra megváltozik és ez egy erõsen speciális helyzetet szül. Ha csak körülnézel, hogy az emberek hol hallgatnak zenét, a megkérdezettek 80 százaléka azt mondja, hogy rádióban, buliban vagy kocsiban. Megváltoztak a zenehallgatási szokások is. A Tilos teljesen esélytelen, mert nem lehet hallani. Az, hogy kocsiban nem tudod bekapcsolni, egyenlõ a halállal. A net véleményem szerint többnyire információcsere, még nem fejlodött ki annyira, hogy megfelelõ minõségben lehessen hallgatni zenét. Szimpla tájékozódás, semmi több. Nem hiszem, hogy bárki is folyamatosan rádiót hallgatna a neten. A legnagyobb veszély az, hogy nem mi döntünk arról, hogy az egész átcsúszik a pénzbe. Egyes kereskedelmi rádiók lenyúlják egy-két emberünket.
F: Az Est FM-hez át is mentek többen, ha jól tudom.
Palotai Zsolt: Egyrészt mûsorkészítõk, DJ-k, sõt a két ember is a Tilos rádióból ment át, aki kitalálta az Est FM-et.
F: Ez mennyire bántott téged?
Palotai Zsolt: Nem érintene annyira súlyosan, ha adhatnánk, mert kiderülne, hogy ki a hiteles. Ez számít! Mert õk most használják, kihasználják a Tilos kiszolgáltatott helyzetét. De épp ugyanúgy nem fizetnek egy fillért se a mûsorkészítõknek, sõt még be sem mondják, hogy ki az. Teljes dilettantizmus. Azóta bármely külföldi DJ vagy elõadó idejött, egy sem játszott nálunk, mind az Estbe ment. Ezek a mûvészek idejönnek, mert mi képviseljük õket és az általuk hozott vonalat. Itt vannak, mert létezünk, s közben hozzánk nem jöhetnek el, hanem elmennek egy kereskedelmi rádióba, ami arról szól, hogy ki kell tölteni az idõt reklámtól reklámig. Ha másról szól, akkor nincs pénz. Amit mi csinálunk, azt csak úgy lehet, hogy no money. Úgy látom, hogy a fatatoknak semmi sem számít. Hogy én tartom magam valamihez, az egy dolog, de azt látom, hogy effektív mindenki meg van véve, gyakorlatilag meg senki sem, mert konkrétan pénzt nem kapnak semmilyen tevékenységükért. Akkor meg mirõl beszélünk?
F: A frekvenciapályázaton azért remélem, még próbálkoztok. 
Palotai Zsolt: Mi mindig megpróbáljuk, csak egyszerûen nem hajlandóak kiírni.
F: Lehet sejteni az okát? Mindenki beszél összevissza, de a fix helyzettel senki sincs tisztában.
Palotai Zsolt: Jelentõs volt! Elég csak belegondolni, hogy ki kapta meg a 98-at.
F: Fix, Civil?
Palotai Zsolt: Azok, akiket nem hallgatta a kutya sem. Teljesen jelentéktelen, mindegy, hogy van vagy nincs. Ráadásul az összes többi rádió, azért lett, mert mi voltunk. Ha mi nem kezdjük el, akkor nem lép senki. Amikor elkezdtük a Tilost - de nem csak a rádiót, hanem a klubot is- akkor azt gondoltuk, hogy innentõl kezdve egyre több jobbnáljobb klub fog nyílni a városban. Mi történt?Tudjuk, mi történt. Ma Tilos az Á sincs, se egy normális hely!
F: Talán az egyetlen megfelelõ hely a Pecsa, ahol olajozottan mûködnek a bulik.
Palotai Zsolt: És az egyik legfontosabb probléma, amivel küszködünk a Tilos bulikon, hogy a Pecsát meg kell tölteni. Az utóbbi idõben olyan elõadók vannak, akik hihetetlen hozzáállással, energiával és hitelességgel képviselik saját hangjukat. Például itt volt a Vadim. Elképesztõ, az egyik legkomolyabb fellépés volt, amit eddig láttam. 500 ember jött el. Ez egy kis klubban lett volna tökéletes. De ez nem az õ hibájuk, ez a mi hibánk, hogy odavisszük õket egy több ezer férõhelyes hangárba, és természetes, hogy nem jönnek annyian, mert nem olyan mértékben ismertek. Ma a dzsungelre pörögnek, nem a hip hopra. Persze ez is paradox, mert ma Magyarországon a hip hop lemezekbõl fogy a legtöbb, és többségük hazai elõadó, például Ganxta Zolee, Sub Bass Monster. De az igazi hip hop, amit a Vadim mûvel, mintha kimaradna a szórásból, pedig hihetetlen milyen magas szinten összhangban volt az egész, és a hangok mûvészetébõl konkrét zene született. Nem a hagyományos felfogású zenekészítés folyt, hanem két DJ négy lemezjátszóval, plusz a Kela beatboxolt, a világmindenség hangjait tette a megfelelõ helyre. Avilág hangjai asszimilálódtak a hip hoppal. A koncerten elõttem
két idõsebb úriember leesett állal figyelte, hogy mit mûvelnek a színpadon. Valószínû, hogya Fila RapJam-en lehettek elözö este, mert arról beszéltek, hogy a Vadimékat kellett volna meghívni tegnapra. Mi lett volna ott? (nevet) Nekünk olyanokat kell hoznunk, akik megtöltik a Petõfi Csarnokot, akikre elmegy kétezer ember, és ott maradnak bulizni. Ez borzasztó fontos. Ha én játszom ennyi ember elõtt, akkor ez nem aztjelenti, hogy amitjátszom, az tetszik nyolcszáz fõnek,
hanem azt kell elérni, hogy ott maradjon a kétezer és érezze jól magát. Ezt sokkal nehezebb megcsinálni, mint egy négyszázfös közönségnél Ésvisszakanyarodtunka probléma gyökeréhez, mert igazából a kisebb helyek hiányoznak a városból. Háromezer embert össze tud csõdíteni a Patex, a FREEE Magazin és a Tilos Rádió is, de amire te is vágysz, az egyotthonos klub, ahol kontrolálni tudod magad, és a közönséget is. Ezreket nagyon nehéz
irányítani, mert képtelenség felmérni, hogy mi zajlik a hátsó sorokban. Egy emberies, humánus kis klubra lenne szükség. De sajnos nem csak a mi területünkön nincs. Mondj egy overground mûködõ klubot!
F: Maximum idõszakos szinten mûködik egy-két hónapig minden.
Palotai Zsolt: Ugyanígy van az elõadómûvészekkel is. A legfontosabb, hogy találd meg a hangodat, folyamatosan keresd a határaidat, de úgy, hogy öt év múlva is legyen hangod. Ne saját magadat ismételd, hanem folyamatosan legyél izgalmas. Most ezt nem csak elõadókra értettem, akár egy klubra is. Ilyen nincs.
F: Terveztek valami normális klubot, ahol kultúrált szórakozásra nyílna lehetõség?
Palotai Zsolt: A kör visszatért a kiindulóponthoz, csak fordított alapállásban, meztannak idején, mikor elkezdtük mûködtetni a klubot, azért lett rádió, hogy összefonódjon a kettõ, legyen egy komplex hely, ahol van egy életképes rádió. Az elején még ott készültek a mûsorok, de nem adhattunk élõben. Konspirációs okokból az egész város területérõl sugároztunk. Csak nem lehetett a kettõt normális összhangban hosszú távon keresztül egyeztetni, mert nappal a rádió, éjszaka a
klub, és az alappillér ugyanazon emberekbõl állt. Képtelenség volt, kivette minden energiájukat. Most sikerült megszerezni a Blue Boxot, ismételten van egy klub, van egy rádió, csak éppen -abszurd helyzet-frekvenciánk nincs. És mire elindulhatna minden megfelelõ szinten, addigra szép lassan pénzszagúvá válik. Mondjuk én azt nem értem, hogy nulla pénzért miért kell elmenni egy kereskedelmi rádióba, ez a dolog nem arról szól. Nem ott van a helye.
F: Nem lehet, hogy szélesebb rétegeknek is meg akarták mutatni magukat, vagy valami hasonló belsõ indíttatás az oka, hogy elmentek?
Palotai Zsolt: Nézd, ha én elvittem volna a mûsoromat egy kereskedelmibe, akkor én lettem volna a legsúlyosabb áruló. Pedig folyamatosan hívnak több felõl is. Ilyen alapon most mi van? Pont engem nem lehet hallani a városban? Ezt így is fel lehet fogni. Mind a mai napig csinálom szombat esténként a Tilosban a mûsoromat, úgy, hogy tudom, csakis kizárólag a fanatikusok hallgatják. Közben ott van egy két és fél milliós vételkörzet, és nem mûködhet. Ez érthetõ valamilyen szinten, mert akinek pénze van, az nem hozzánk fogja hozni, hanem oda, ahol többmilliós hallgatótábor van. Minket sohasem fognak ilyen sokan hallgatni, és aki hirdetne nálunk, annak meg sajnos nincs pénze. Ördögi kör. El kell menni kommerszebbe. Ha megfigyeled, így is a könnyebben emészthetõ zenékrõl szól a rádió, a fogyasztható része veszi ki a nagyobb szeletet, és a kísérleti rész hanyagolva van.
F: Most hova jutott ez a kísérletezés, akár a bulikon...
Palotai Zsolt: Kétezer embernek sokkal nehezebb kísérletezni, de meg lehet fogni azt a pillanatot. A legfontosabb, hogy ne egy órát játssz, mert annyi idõ alatt nem kényszerítheted rá a közönséget, hogy megfelelõen nyíltak legyenek. Az kell, hogy minimum három órát játssz aktívan, mert egy óra után nem lehet ott dülleszkedni. Csak abba gondolj bele, hogy d'n'b-t játszunk öt éve, és ha akkor, vagy akár csak két évvel ezelõtt fölraktunk egy drum and bass vagy egy jungle lemezt, az emberek nem bírtak vele mit csinálni. Az éppen olyan kísérleti volt, nézd meg, mi lett belõle! Mindenki d'n'b DJ akar lenni. Annak a folyamatnak a méltó végeredménye, hogy mi kõkeményen ezt prezentáljuk tíz éve. Ugyanez ismétlõdik meg vidéken, ha elmegyünk valahova játszani, és a környéken nincs egy olyan DJ sem, aki hasonlót képviselne. Akkor szinte minden megengedett, megtehetünk bármit, és ezek a bulik a leghúzósabbak. Ritkábban jutnak ilyen típusú élményhez. Az elsõ pillanattól az utolsóig izgatottan figyelnek, és jól érzik magukat. Abszolút nyitottak, ellentétben Pesttel. Itt el vannak kényeztetve a népek, nem is tudják, hogy milyen jó dolguk van.
F: Olyan évet zártunk, mikor a magyar zenészek már nem csak szemetet termeltek, vagy legalábbis a hazai intelligens zenék nagyobb publicitást kaptak nemcsak külföldön, hanem végre itthon is.
Palotai Zsolt: Az itthoni zenészeknek sokkal keményebb dolguk van, állandóan szembesülnek az elvárásokkal, követelményekkel, holott nálunk sokkal kevesebb a pénz, és a minõség szoros összefüggésben van a stúdió milyenségével. Egy stúdió nem két forint. Meg kinn megtehetik, hogy egy külön embert foglalkoztatnak csak a basszusok kitalálására. Annyi sok jó külföldi lemezt hallunk mostanában, hogy az elsõ mindig az: be tudjuk-e építeni a szettbe, oda tudjuk-e rakni. Most jött el az a pillanat, hogy már a magyarokat is oda tudjuk illeszteni, pedig a mérce egyre magasabb. EI kellett érnünk a színvonalat. Most úgy tûnik, van három-négy elõadó, aki eladható bárhol. Tulajdonképpen ez egy oda-vissza játék. Beszélgettem a Másfél együttes tagjaival, mesélték, hogy kinn voltak egy hónapot turnézni, és minden buli után egy helyi vagy meghívott DJ zárta a bulit. Volt, akivel tudtak beszélgetni, és kiderült, hogy a francia lemezlovasok két helyet tartanak buli szempontjából érdemesnek, az egyik New York, a másik Budapest. Érted? A francia DJ-k arról álmodoznak, hogy egyszer meghívják õket Budapestre játszani.
F: Most voltatok Hollandiában egy közel háromhetes turnén. Itthon mindenki aggódik, és teljes szívbõl szurkol a magyarok külföldi sikereiért. Hogyan látod a kinti helyzeteteket?
Palotai Zsolt: Meg vannak örülve Yonderboiért. Inkább a koncertekre volt kíváncsi a közönség, és másodsorban a DJ-re. Elõfordult, hogy csak egy-két órát játszhattam, emiatt gyakran nehéz is volt, mert azokat a bulikat szeretem jobban, ahol több órán keresztül tudok együttmûködni a közönséggel, és jóval tartalmasabb összhangot tudok kialakítani. Általában Marcell kezdte a fellépéseket, utána következett Yonderboi, és a koncertek után kezdhettem bele én is. Akkorra jobban elfáradtam, mintha egy egész estén keresztül tettem volna fel a lemezeket. Egész nap utaztunk és utána vártam akár hajnali háromig is, hogy feltehessem az elsö korongot. Voltak önálló estéim is, amikor szenzációs bulikat sikerült összehoznunk. Például játszottam egy indiai zenekar elõtt, és a buli végére az egész csapat fenn állt a pult mellett, mindenki érdeklõdve figyelt, mondták, hogy elképzelni sem tudták, hogy fognak ilyet bárkitõl is hallani. Általában a legszélesebb skálán igyekszem megvenni a lemezeket, és itt meg is volt az eredménye. De ami a koncerteken volt, az fenomenális, az emberek Yonderboi pólókban nyomták, volt egy japán fazon, akinél Yonderboi képeslapokat is lehetett kapni. Teljesen elképesztõ. De a színvonal messze a megszokott felett jár. Fõleg a West Pacific-ban, ahol személy szerint a legjobban éreztem magam. Hihetetlen jó konyhája van, maga a hely is õrület, és a kiszolgáláson keresztül a hangig minden tökéletesen perfekt.
F: Az emberek hozzáállása mennyiben más? Azokra gondolok, akik partikra járnak.
Palotai Zsolt: Visszafogottabbak. Olyan bulik, mint itt, nem nagyon vannak.
F: Õrület, ami itthon van...
Palotai Zsolt: De akik jönnek játszani, azok is azt mondják, hogy félelmetesen húzós bulik pörögnek nálunk. Fõleg a dzsungel DJ-k lehetnek elégedettek, legutóbb a Teebee volt itt, õ talán élete egyik legjobb buliját tudhatta magáénak, pedig õ játszik Amerikától kezdve Japánon keresztül Európáig mindenütt. Ö az egyetlen a külföldiek közül, akit az angolok befogadtak, aki kap dubplate-eket, akinek a lemezeit beépítik a szettjeikbe, aki játszhat. Ha belegondolsz, ebben a mûfajban az angoloké a domináns szerep, se franciák, se németek nem kapnak publicitást, szinte esélyük sincs belépni a körbe. Õ ott van a legelsõk között. Mondtam is neki, hogy te vagy az egyetlen, erre õ azt mondja, tudja.
F: Mi lehet a titka?
Palotai Zsolt: Egyrészt hihetetlen zenéket készít, fenomenális a hozzáállása, és többnyire a saját lemezeit teszi fel. Mikor odamentem megkérdezni, hogy mi az a lemez, ami éppen pörög, 70 százalékban a saját zenéi szóltak. És olyan buli volt még szerinte is, hogy hasonló kaliberú sehol a világon nincsen.
F: Miben más még az ottani kultúra?
Palotai Zsolt: Ott fõleg a technot favorizálják, az utánunk lévõ napon például egy Stanton Warriors bulit szerveztek. Progresszív breakbeat, techno, trance lemezeket raknak fel a DJ-k, ami nekem tökéletes volt, mert ott aztán játszhattam mindent a lassútól a gyorsig.
F: Pont ezt a változatosságot hiányolom az itthoni bulikból. Legutóbb felraktál néhány húzósabb 2 step lemezt, és az emberek megijedtek tõle, mintha csak a zúzásra és a pergõseb drum and bass lemezekre tudnának mozogni.
Palotai Zsolt: A d'n'b nekünk öt ével ezelõtt ugyanaz volt, mint most a 2 step vagy a progresszív breakbeat. Akkor is és most is megpróbálunk mindent megmutatni, de mi kezdtük el képviselni a dzsungelt, ezért összefonódott a nevünk vele. Dzsungel bulin nyílván dzsungelt kell játszani, de ellentétes esetben megpróbálunk a lehetõ legszélesebb skálán mozogni, mert mi ilyenek vagyunk. Egyébként minden a sebességrõl szól, lehet érezni a táncolni akaróknál a sebességtõl való függõséget, pedig a drum and bass és a break között csak a sebességkülönbség van, csak annyi, hogy az egyik gyorsabb, mint a másik. De ha lelassítasz egy d'n'b-t, ami 45-ön pörög, az egy break, sõt tudok neked mutatni olyan számot, amirõl meg sem tudod mondani, hogy le van lassítva, csak akkor, ha esetleg ismered a lemezt. Ha 33-on játszom, azt hiszed, hogy nu skool. De egy bulin mi is érezzük, hogy a d'n'b sokkal energikusabb. Ha úgy esik, hogy nem dzsungel buli van, és mi dzsungellel kezdenénk, esélyünk sem lenne mást játszani. Évekkel ezelõtt, mikor d'n'b-t játszottunk, akkor ugyanaz volt a helyzet, mint most a 2 steppel vagy a breakkel, a fele ember lement vagy megállt, mert nem tudtak mit kezdeni vele. Mostanra az a generáció felnõtt, akik akkor a d'n'b-t követték, és alig-alig fogadnak el mást tõlünk. De sokkal nehezebb d'n'b után bármi mást is felrakni, pont ezért kell egy vonalat adni, hogy organikus legyen. Szépen ívelten építjük, elején hip hop, break, latin house, és utána d'n' b, mert ha azzal kezdenénk, akkor gyatra esélyünk lenne arra, hogy elfogadjanak más zenét is.
F: A drum and bass közönsége ilyen jó helyzetben talán még sohasem volt. Szinte minden napra esik egy parti, ahova le lehet menni...
Palotai Zsolt: Az a baj, hogy akik ezt a stílust szeretik, azoknak van a legkevesebb pénzük, és már válogatnak, hogy hova mennek el, ami teljesen természetes. Lehet, hogy szívük szerint elmennének minden buliba, de a pénztárca nem mindig engedi. Így szelektálnak, és oda mennek, ahol a nagyobb pörgés van, és most a dzsungel köré orientálódik minden. Itt volt a John B, és Teebee után ilyen hirtelen megismételhetetlen volt az a hangulat, amire vártak. Hamarosan jön Ed Rush és Matrix, és mi ennek a végeredménye? Az, ha a Tilos bulikra nem dzsungelt viszünk, akkor szinte biztos, hogy bukunk. Most mi van? Mi is álljunk be a sorba, hogy mindenhol d'n'b buli legyen? Utoljára el hoztuk Adam Freelandet, és mi volt?
F: Zseniális volt!
Palotai Zsolt: Persze, csak mi meg buktuk az egészet. Elõtte E-Z Rollers-en háromszor annyi fizetõvendég tombolt. Ha mi a tutira mennénk, akkor mindig az optimális megoldást követnénk, és kizárólag d'n'b DJ-ket hoznánk, de nekünk nem ez a célunk. Most egy hónapban legalább három dzsungel buli van külföldi DJ-vet. Nekünk egyre nehezebb Tilos partit csinálni, és elég komolyan fontolgatjuk, hogy más helyszínt keresünk. Valami 4-500 fõs helyet keresünk. Elég, ha abba belegondolsz, hogy mikor Josh Wink, Laurent Garnier vagy Svan Váth itt volt elõször, maximum nyolcszáz fõs közönség volt rájuk kíváncsi. Ennyi az, akit érdekel igazából, amikor elõször itt van valaki, aztán elterjed a híre, hogy milyen volt, és a következõn hatványozottan megnövekszik a vendégek száma. Mikor Josh Wink itt volt másodszor, háromezer ember ment ki. Ezt is ugyanúgy szépen fel kell építeni. Ha most idejön egy dzsungel DJ, akit megnéz több ezer ember, az annak az eredménye, hogy öt éve folyamatosan ezen dolgozunk. De nem azért, hogy ezreket összecsõdítsünk, mert azt mi sem gondoltuk volna, hogy ilyen lehetséges.
F: Már mindenki csak dzsungelt akar hallani.
Palotai Zsolt: Persze, mert felnõtt egy generáció és nekik egyelõre nem létezik más. Ha most a hip hop lenne az, ami ma a d'n'b, akkor könnyebb lenne megtenni a következõ logikus lépést pusztán a gyorsaság miatt. Az emberek pörögni akarnak. Pedig sok nu skoolban ugyanúgy benne van az a fajta agresszió, ami keményebbé, súlyosabbá formálja a zenét.
F: Ellentmondásos vélemények alakultak ki a nu skoollal kapcsolatban. Sokaknak ez lehet a jövõ, sokan meg zsákutcának tartják.
Palotai Zsolt: Ha nu skoolt nézem, Angliában nem hiszem, hogy bármilyen formában is átvenne egy vezetõ szerepet, mert mindenütt a 2 step garage megy. Azokon a helyeken, ahol évekkel ezelõtt a Bukem által képviselt finomabb vonal hömpölygött, most ott is a 2 step a domináns. Ráadásul a dubplate kultúra is szûkebb körökben generálódik, és van, hogy másfél évig is visszatartják a korongokat. Lehetetlen hozzájutni a lemezekhez, készül belõlük maximum tíz példány, de nem ritka az sem, hogy a DJ magának megtart egyet és csak hónapok múlva hajlandó kiadni a kezébõl az akkor már szanaszét játszott lemezt. Hogy nálunk 2 step bulik legyenek, erre még elenyészõbb esély van, mert lényegében ezek fekete zenék. Nálunk a d'n'b-nek is csak a fehér ágazata jött be, de az igazi dzsungel, ami most kezd újra éledni, a Digital, a Dillinja által hozott vonal sem tud itt húzós áttörést elkönyvelni. Itt inkább az Ed Rush, a Bad Company határozza meg az irányt, mintha a technoval fuzionálna. Persze ez nem annyira kétoldalú dolog, nem fekete meg fehér, de a tendencia azt mutatja, hogy nálunk a zúzósabb vonal tölti be a vezetõ szerepet. Ebben mondjuk, nagy felelõségük van a DJ-knek is, hogy a drum and bass-en belül mit játszanak. Nem szabad egy vonalnál leragadni, meg kell próbálni az egész spektrumot felvállalni, meg kell próbálni nem csak dzsungelt játszani, annak ellenére, hogy most erre van a legnagyobb érdeklõdés. Az a legnagyobb probléma, hogy annyi pénz van már a zenében, ha nem tûnsz ki, ha nincs saját hangod, akkor elveszel, akkor nem ismernek fel. Olyan speciális, autentikus hangzást kell kikísérletezned, hogy egyediséget tudj felmutatni. És amikor megvan, azt maximálisan hitelesen kell képviselned, hogy erõteljesen kimagasodj az átlagból. Erre jó példa az Adam Freeland, aki saját vonalát olyan szinten reprezentálta, hogy gyakorlatilag minimális az esélye, hogy egy számot beleillessz a szettjébe. Ráadásul, amit az Adam Freeland játszott, az még a finomabb változat a többi közül. Azt azért lehet érezni, hogy az ember a tengerparton él. A hullámok és a tenger folyamatosan ott hömpölygött a zenéjében. De ennek a hátulütõje, hogy lehet tudni, hogy egy óra múlva mit fog játszani. Ettõl el is vész valami. Azt érzem, hogy sokan a nagyok közül egy dolog mentén araszolnak. Itt volt Matrix kétszer két hónap alatt, és ha megfigyelted, majdnem ugyanott voltak a szettjében ugyanazoka zenék, nyílván játszott mást is, de olyan érzésed volt, mintha ugyanazt játszotta volna. De neki muszáj ezt hoznia, mert akkor nem õ lesz.
F: Az itthoni helyzetet hogyan látod? Rengeteg DJ van, kezd igazzá válni a mondás, hogy Dunát lehet velük rekeszteni.
Palotai Zsolt: A maguk területén belül, ahogy én látom, nagyon jó DJ-k vannak itthon, szinte a legfelkészültebbek. És ezt nem is tudják, azt hiszik, hogy ez normális, hogy ez az átlag mindenhol. Közben idehívunk x világsztárt, és ledöbbennek az emberek, hogy ez? Miért? Hogyan? Vagy kimész MIDEMre, és ott egy francia szupersztár olyan borzalmas szettet tesz fel, hogy kiszaladsz a terembõl. De ez valószínûleg azért van, mert nem DJ, csak nagyon jó zenét készít stúdióban és kénytelen azt prezentálni, különben nem látják, és nem tud annyit eladni. De itthon tényleg nagyon jó lemezlovasok vannak, a fiatalok eszméletlenek, csak a közönség sok esetben tájékozatlan. Fogalmuk sincs, hogy ki a DJ, ki az, aki zenét ír. Most láttam egy listát az elmúlt év legjobb DJ-irõl, az elsõ Sterbinszky, a második Junior, a harmadik Yonderboi holtversenyben Palotaival. Egy másik listán meg Yonderboi volt az elsõ. A Yonderboi is DJ-zik, de az nem olyan, mikor a stúdióban zenét szerez, õ egy igazi zenész. De ezt tisztázni kell, mert kavarodás van. Mondjuk, felhívja a rock zenekar Yonderboit, hogy menjen scratchelni. Ez nem vicc. Ez komoly. A zenészek nem tudják, hogy mivel foglalkozik a kollega.


