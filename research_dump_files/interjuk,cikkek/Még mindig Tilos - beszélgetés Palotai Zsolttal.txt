Még mindig "Tilos" - beszélgetés Palotai Zsolttal

Deáktér: Hogyan született a Tilos Rádió? Lényegében Te vagy az atyja az egésznek? 

Palotai Zsolt: Nem csak én. Azzal az emberrel kezdtük el a Tilos az Á-t, aki most megkapta a Roma Rádióval azt a frekvenciát, melyért mi is harcba indultunk, õ Németh Vladimir. Itt volt még Kerényi Gyuri is, összességében akkor hatan vagy heten voltunk. Eredetileg az volt az ötlet, ahol most is tartunk - csak pont fordított felállásban. Volt egy klub, és kellett hozzá egy rádió is. De akkoriban kergettek minket, ezért az ott nem lehetett. Most pedig van rádió, csak a Tilos az Á zárt be...

Deáktér: Hol volt a Tilos az Á? 

Palotai Zsolt: A Mikszáth Kálmán téren, a Piarista Gimnázium kellemes tõszomszédságában. Mi voltunk ott az ördögök.

Deáktér: Hány éve történt mindez? 

Palotai Zsolt: 1989 szilveszterén nyitottunk ki, a rádiót pedig rá két évre, 1991-ben indítottunk el, s idõvel megtaláltuk az új helyünket, a Blue Boxot is. Egyébként, amikor még a Tilos az Á-t mûködtettük, a környéken még volt nyolc-kilenc kis klub: Egocentrum, Blues Kocsma és többek között a Blue Box is. Mostanra azonban már szinte egyik sincs nyitva. Amikorra pedig sikerült fix helyet találni a stúdiónak, a frekvenciát vették el. Visszaért a kör - megint csak a dolgok egyik fele van meg.

Deáktér: Amikor belevágtatok, milyen stílusú rádiót terveztetek? 

Palotai Zsolt: Igazából az volt az ötlet, ami a klub esetében is. Meg akartuk mutatni, hogy minimális segítséggel is lehet várat építeni - pár tízezer forintból és lelkesedésbõl. Akkoriban azt hittük, hogy onnantól kezdve rengeteg jobbnál jobb klub fog nyílni a városban, és a miénk az egyszerûsége miatt lesz kuriózum.

Deáktér: A zenei ötlet mire alapult? 

Palotai Zsolt: Akkor már mûködött a Tilos az Á, a rádió az arra épült, ami ott volt. Igazából a klubban és a rádióban is majdnem fél évig minden nap én játszottam. Ma se értem, hogy bírtam. Ha most egy héten kétszer-háromszor játszom, már kész vagyok. Volt úgy, hogy este hatkor nyitottunk, és reggel tízig ment a bolt. Ameddig közönség volt, addig mi is talpon voltunk. Aki ott dolgozott, és el akart menni esetleg más helyre szórakozni, nem tudott mit csinálni - mert nem volt jobb hely.

Deáktér: A közönségetek hogyan alakult ki? 

Palotai Zsolt: A Tilos az Á a régi Bakony étteremben volt. Mindig odajártunk. A Fidesz ott tartotta a gyûléseit lenn a pincében, de volt ott kuplerájtól kezdve minden. Ha nagy társasággal, barátokkal mentünk az éjszakába, akkor mindig odamentünk, mert ott biztosan volt hely. Aztán egyszer megkérdeztük, hogy kié a hely. Pont akkor volt a rendszerhalál. Káosz volt, nem lehetett tudni, ki mié, hova tartozik, elég könnyen hozzá lehetett jutni bármihez. Erre mi kinyitottuk a Tilos az Á-t, többnyire a barátainknak, és el nem képzeltük, hogy ez lesz belõle. Már az elsõ nap nem lehetett elférni. Kinyitottuk az ajtót, és mire mi odaértünk, már ültek az asztaloknál. Jó idõ esetén a téren, ugyanannyi ember volt, mint bent. Az elején nagyon masszív volt: hétfõ, kedd, szerda - teltház. Reggelente pedig szépen felsöpörtük a teret. Akkor ilyen dolgok voltak. Sok energia szabadult fel az emberekbõl, és mindenki azt hitte, mindent szabad. Ha hívtuk a rendõrséget, hogy balhé van, nem jöttek. Pedig nagyon jól tudták, hogy hol a hely, mert a lakók azért följelentettek minket rendszeresen.

Deáktér: A rádió elsõ otthona is ott volt lenn? 

Palotai Zsolt: Igen, a mûsorokat ott készítettük a klubban, de persze nem onnan adtunk. Dupla munka volt az egész. Megszerkesztettük a mûsort lent, fölvettük kazettára, és elképesztõbbnél elképesztõbb helyekrõl sugároztunk. Elõször egy lakásból fönt a hegyen. Elsõ nap, amikor elkezdtünk sugározni, negyed óra múlva ott voltak. Csak igazából nem nagyon akartak bennünket elkapni. Hónapok múlva már élõben is sugároztunk.

Deáktér: A frekvenciát ti magatoknak találtátok? 

Palotai Zsolt: Az adót mi építettük ki, a frekvenciát mi találtuk, mindent mi csináltunk. Kergettek minket egyfolytában, de ha tényleg meg akartak volna fogni minket, azt az elsõ negyed óra után megtehették volna. Mindig elsétáltunk a hónunk alatt az adóval, s amire odaért a rendõrség, már az adó nem volt a lakásban.

Deáktér: Folyamatosan vándoroltatok? 

Palotai Zsolt: Persze. Tulajdonképpen a város minden pontjáról sugároztunk. Autókból, lakásokból, hegytetõrõl, hátizsákból. És lehet, hogy most megint ez lesz. Tényleg nem visszafele kéne lépdesni...

Deáktér: Hány évig tartott ez a menekülõ életforma? 

Palotai Zsolt: Két évig tartott, talán három. Nem volt médiatörvény és frekvenciatörvény sem. Utána jött a frekvenciatörvény: aki engedély nélkül sugároz, nem kérhet frekvenciát. Nem az, hogy nem kaphat, egyáltalán nem is kérhet. Innentõl egyértelmûvé vált, ha folytatjuk, nem kapunk frekvenciát soha ebben az életben. Mi tényleg nem hõsök akartunk lenni, most sem azok akarunk lenni, mi egyszerûen csak rádiózni szerettünk volna. Csak éppen frekvenciánk nem volt.

Deáktér: Akkoriban nem lett volna rá lehetõség, hogy megkerüljétek az egészet, és pályázzatok frekvenciára? Bár ahhoz rengeteg pénz kellett volna, meg a törvény hiánya is megnehezítette... 

Palotai Zsolt: Pontosan ezért álltunk le két évre. Igazából azért nem akartak elkapni, mert nem volt rá törvény. Két évig vártunk, hogy kiírjanak frekvenciát. Nagy nehezen kiírtak egyet. Megosztva kaptuk meg két másik rádióval. És ez így ment tavalyig.

Deáktér: Internetre mikor kerültetek föl? 

Palotai Zsolt: Amint lehetett, mi ott voltunk az interneten, de ezek mind csak járulékos dolgok. Az interneten és kábelen is hallgathatnak minket, de az emberek, inkább autóban vagy a konyhában rádióznak. Tehát mindenképpen rádión.

Deáktér: Az embereket hogyan gyûjtöttétek magatok köré? 

Palotai Zsolt: Jöttek maguktól. Laki - aki most a Cinetripet csinálja - nálunk mulatott minden nap. Reggelig ott volt, és egyszer mondtuk neki, hogy ha van kedved itt dolgozni, akkor gyere. Jött.

Deáktér: Állandó helyet mikor kaptatok elõször a rádióval? 

Palotai Zsolt: Állandónak a Tilos az Á-t nevezném, utána pedig az Underground Records volt a helyszín. Ott csináltuk az elsõ szerdai bulikat. Tamással (Tommyboy) együtt szerveztük ezeket, hisz övé az Underground. Õ aztán abbahagyta és mi folytattuk a szerdákat. Utána jött a Garage kávézó, a Trafó, majd most a Jailhouse. Mindig is szerettünk volna egy kis klubban játszani az embereknek, hogy ne csak 2-3000 forintos bulikon lehessen hallani minket.

Deáktér: A szerdai ötlet hogyan jött? 

Palotai Zsolt: A szerda hétfelezõ, utána már csak egy csütörtök, egy péntek - és a hétvége.

Deáktér: A mostani frekvenciapályázat hogyan zajlott? Ha jól tudom veletek együtt három vagy négy pályázó volt. 

Palotai Zsolt: A 98 MHz-es frekvenciát odaadták a Fixnek meg a Civilnek, nem értettük, hogy miért. Nem tudom, hogyan mérik a hallgatottságot, de az 1%-os adományokkal a Fix és a Civil 170 000 forintot gyûjtött össze, mi 9 milliót. És végül ki kapta meg a frekvenciát? Akiket nem hallgat a kutya se. Az én mixemet eddig ötvenezren töltötték le. És ez csak az internet. Az a baj, hogy mi nem tartozunk sehova, eszerint megbízhatatlanok vagyunk. 
A 98 MHz-es frekvencia kiosztása után adtak ki kereskedelmi frekvenciákat is. Akkor még volt Napi Magyarország, és ott másnap az jelent meg, hogy igaz, hogy a Tilos Rádió nem kapott frekvenciát, de a Tilossal szinte megegyezõ alkotói gárda, az Est FM kapott. Kiderült, hogy az emberek egy része azt hiszi, hogy a Tilos Rádió és az Est FM ugyanaz. Tulajdonképpen annyi történt, hogy az a két ember, akik elindították az Est FM-et, valóban a Tilosnál voltak elõtte, de elmentek tõlünk. Õk ketten csinálták egyébként a Fidesz reklámkampányát is. Akik leválnak tõlünk, lásd Est FM, Roma Rádió, azok teret kapnak. A Roma Rádión ráadásul sem autentikus népzenét, se romazenét nem lehet hallani a mûsorokban.

Deáktér: Lényegében ti egy gárda voltatok... 

Palotai Zsolt: Supermanék vitték az Est FM ötletét a Pesti Estnek, akik a pénzt adták hozzá: ugyanannak a közönségnek ugyanazt nyújtják, csak kicsit emészthetõbben. Mélyebbre nem mehetnek, lévén kereskedelmi adó. A Roma Rádiósok aztán visszaléptek, hogy nekik nem kell budapesti frekvencia, õk inkább három vidéki frekvenciát kérnének. De végül megkapták a pesti 24 órás jogot. Még nekünk is nehéz egész nap minõséget adni, tízéves gyakorlattal.

Deáktér: Milyen esélyeitek vannak arra, hogy rádión is hallhatók legyetek? 

Palotai Zsolt: Két lehetõségünk van. Vagy felkutatunk egy frekvenciát nagyon sok pénzért, vagy veszünk egy adót nagyon sok pénzért, és utána összetesszük a kezünket, nehogy azt is lenyúlja valaki. Megint kergetõzni, ha kell...