Az impulsecreator party-beszámolói 1999.09.18.-2001.05.19.

"Késõbb megérkeztek PalotaiCadikék is és mi nem bírtunk megállni. Senkit sem érdekelt, hogy az alsógatyánkból is izzadtság folyt. Nem zavart a lent tomboló többszáz house rajongó. Jártak körbe az ásványvizes üvegek, mindenki mosolygott és nem volt közben megállás. Semmi nu-skool, semmi chemical bros. csak kõkemény jungle/dnb!!! Én már régen láttam Palotait mosolyogni... ezen a napon még ez is megesett! :)" 
University of House @ Közgáz egyetem, 1999.09.18 (jungleboy)

"Palotai követte Questet, szinte észrevétlenül. Õt valahol mindig csodáltam... sosem tudtam elképzelni, hogy az ilyen különleges alkalmakkor honnan képes elõbányászni ezeket a tõle szokatlanul durva tech-es lemezeket. Talán csak az alkalomra vár. Teljesen más arcát mutatta, mint a rádióban vagy a klubban. Persze nem lehettet nagy szám kitalálni, hogy milyen stílussal kell elõjönnie, de akkor is meglepett. Egyébként a dj váltást csak a kiállások megjelenése jelezte. Zsolt persze most sem hagyhatta ki a rewindokat, de többek nagy örömére erõsen visszafogta magát." 
Jailhouse, 2000.02.28 (jungleboy)

"Szerintem öröm lehetett nekünk játszani. :) Azért kicsit haragudtam is rájuk. Nagy bûntetés volt tõlük az az itt-ott már terrorcore-nak tûnõ zene, amivel bombáztak. Persze lehet, hogy túl közel voltam a hangfalhoz... mindegy. Nem tudtam felvenni a harcot, továbbra sem volt megállás! :) Azért 0500 körül már jóval kevesebben bírták az iramot. Ez azonban nem zavarta a párost. Respekt nekik is! Rég hallottam õket csak így kettesben." 
Die, 2000.04.07 (jungleboy)

"Hát. Lehet, hogy túl sok buliban hallottam õket és csak nekem tûnt az egész lelketlen, ötlettelen zakatolásnak, de szerintem ennyire gyengén még nem játszottak mostanában. Lehet, hogy a b2b miatt húzzák vissza egymást, de kezd kicsit unalmassá válni. Az meg, hogy Budapest egyik legnagyobb lemezgyûjtõje 2 órán belül háromszor felrakja a Move VIP-t, kifejezetten elszomorított. Pakoljanak külön vagy kis blokkokban de ne b2b. Bár lehet, hogy más a magyarázat, nem tudom." 
Sziget 2000 (valdi)

"Pita fõnök közben meginterjúvolja Palotait: - Mit fogsz játszani? Palotai körbefülel: - Mást.) Aztán nyomja kicsit a breakbeatet majd belevált drumbasszba, lehet hogy õ már aréna dj, mert itt jobban ültek a dolgok, mint a tilosban. Népek sikítoznak, egy két medve megreccsen ("ilyen zene nincs"), nem is rossz lezárásképpen. Pablo nem bántam volna, ha ebben az idõben Toy Division koncertet adott volna a krisnasátorban." 
Sziget 2000 (valdi)

"Most nem fogok az olyan arcokról írni, akik eddig rezzenéstelen arccal álltak kint, de fél perc után "eeez mááá palotaaaaa" felkiáltással rontottak a belsõ területek irányába, hevesen invitálva barátaikat is. Oppá, mégis leírtam. Khmm. Bocsánat. Remélem nem lesz ebbõl sértõdés, nekem nem a duóval van problémám, csak az én csökönyös fejemben még mindig él valami õsi legenda arról, hogy az elektronikus tanczene nem a "sztárkultuszról" szól, mint a popbiznic. A szett egyébként felvonultatta a jelenleg alap party-darabokat, megtoldva néhány igazán friss megjelenéssel, mint a Champion Sound Total Science remixe, a szerzõk Advance címmel most megjelent albumáról, vagy a Size+Krust közös alkotás Hopskotch a legalább annyira friss Full Cycle tripla 12"-es gyûjteménybõl." 
Sziget 2000 (ib)

"Nagyteremben teltház, Palotai épp aktuális sláger dobbasszust pakol komótosan. Hihetetlen formák jelentek meg ezen az estén, a legkülönfélébb arcok mindenhonnan. Egy rossz Tilos bulihoz hasonlított az egész, ahol nincs külföldi vendég, viszont a hazaiak a lehetõ legvegyesebb zenéket rakják fel és igazából senkinek semmi kedve az egészhez. Nagy ténfergés jobbra-balra, szolid tombolás akármire, amit Palotai és Cadik felrak. Nekik is elegük van, inkább mennének már Á Caféba. Zeneileg a lehetõ legrosszabb utat járták végig, azt is elég sietõsen. Kezdték 11 körül dnb-vel, aztán egy kis sláger hip-hop, egy két break, nu skool, techno és ennyi. Hajnali egykor le is léptek. Én is ezt tettem volna a helyükben." 
Budapest Parádé 2000, Olof Palme House (jungleboy)

"Kisvártatva megjött Palotai és az elmaradhatatlan tornacipõ, meg persze Cadik néven garázdálkodó testvére. Õk is a party elnevezéséhez igazodóan kezdtek, majd elszállt az agyuk, és a közönségnek már a garage és a felismerhetetlen stílusú 4/4-ek sem tûntek fel. (Már õk is nevetgéltek azon, hogy miket tesznek fel...) Azt hiszem mindent elárul, hogy a csúcspont a zenélõ babajáték hangja volt. De akkor mi nem törõdtünk stílusmeghatározásokkal, csak ment a bugi fáradásig." 
Budapest Parádé 2000, Á Café (thomas kröger)

"Az üldögélve beszélgetést épp az egyik Szamosi tesó tette muzsikájával még élvezhetõbbé, amikor is megérkezett az est vendége Palotai Zsolt személyében. Hamar el is foglalta helyét a másik - tánctérként szolgáló - helyszínen és a mostanában eluralkodott rosszalló megjegyzésekre rácáfolva olyan downtempo, latin, hip-hop és hasonló belassult tempójú zenéket rakott fel sorban, hogy képtelenek voltunk a helyünkrõl elmozdulni. Így tehát maradt a békés sörözgetés, bólogatással megfejelve, de azért néhányan megpróbálkoztak a két lábon táncolással is (több-kevesebb sikerrel)." 
Astro Jazz Lounge Opening Party, 2000.09.14 (jungleboy)

"Jó két és fél óra után átadták a terepet Palotainak, akinek elég nehéz dolga volt, ezután a show mûsor után. Igyekezett a táncolókat megmozgatni õ is és a Grooverideres "lapátoláshoz" képest, sokkal élvezhetõbb szinten tette mindezt. Pablo-nak meg van önbizalma rendesen, hogy ezután az mc után fel mert menni a színpadra. Késõbb Cadik is csatlakozott hozzájuk. Nálam azonban gyõzött a fáradtság és a Move VIP jellegzetes kürtölése takarodót vezényelt." 
Adam F + J Majik, 2000.09.16 (valdi)

"Palotain volt a sor, aki elsõre picit megijesztett, hogy ennyire egyre jár az agyuk Cadikkal, és az elsõ fél órában szinte kivétel nélkül olyan lemezeket pakolt, amiket nem sokkal korábban már hallhattunk. Aztán mégis belehúzott és bebizonyította, hogy rényleg óriási a lemezgyûjteménye: elõkotort néhány "jó ég! mi ez??" darabot, és visszahozta azokat is, akik esetleg lepunnyadtak kicsit." 
Homebase, 2000.09.23 (ib)

"A pörgés pedig nem hagyhatott alább egy percre sem, mert õket Palotai követte - aki gyanítom, hogy a többségnek újra bizonyította, hogy miért is van õ ott, ahol. Kár, hogy ezúttal nem mászott bele kicsitt jobban az old skoolos, jungleos beütésû irányvonalba, most bristolt is leginkább csak a Warhead remix reprezentálta (amirõl azért nem mondom, hogy "várva várt", mert szerintem kezd nevetségesbe átfordulni a dolog ezzel a szerencsétlen klasszikussal). Zsolti is inkább zúzott, persze a maga módján, például olyan csemegékkel, mint Teebee egyik új munkája, amiben Moby klasszikus 'Go'-jának vokál mintáit használta fel." 
Homebase, 2000.10.20 (ib)

"A levezetés Palotai tisztsége maradt, aki persze nem hagyta a fogyó, de még mindig tömegként jellemzhetõ táncoslábúakat pihenni - visszazúzott minket a való világba. A 'Flashback' kétszeri visszatekerése engem mondjuk megmosolyogtatott, de végülis miért ne? A 'Hide U'-ra feltörõ sikítozás pedig lenyomná a bravo girl közönségének teljesítményét is :)" 
Loxy + Ink, 2000.10.28 (ib)

"A tömeg mérete és a zene impulzivitása egyre csak fokozódott, és talán a pillanatnyi tetõpont épp akkor volt, mikor megérkezett Palotai Zsolt. Nagy üdvrivalgás köszöntötte és mindenki várta: mi lesz most? Hát lett sokminden. Zsolt lassan átvette a szettet és addigra már szép kis tömeg gyûlt össze. A hangtechnika szerintem elég jó volt, bár mi a hangfalak elõtt táncoltunk közvetlenül. Zsolt elsöprõ energiája átragadt a táncoló masszára is és kialakult a megszokott elronthatatlan partyhangulat. A feltett zenék sokfélék és színesek voltak, itt is felvillant egy-egy "sláger". A hangerõ mértéke lehetetlenné tette a verbális kommunikációt, így páran a társaságból a falra írták egymáshoz intézett mondandójukat. Azóta olvashatók a falon ilyesmi mondatok: "Kurva jó!", vagy "Megvan ez a szám." :-) Teltek múltak a percek, órák és egyre magával ragadóbb zenék következtek, Palotai a megszokott megbízható teljesítményét nyújtotta. Helyet kaptak érdekesebb darabok is a teltebb, lendületes, de nem annyira zúzda fajtából. "Ûrhajószene." Egyik haverom a következõ mondattal jellemezte a jelenlegi zenei helyzetet két veszettkutyamozgás közt: "Azért a drum'n'bass és Palotai semmivel sem pótolható." Hm. Nagyon nehéz volt elszakadnom onnan, a táncon kívül minden elképzelhetetlennek tûnt számomra. "Szerencsére" a wc-t meg kellett látogatnom, így valahogy mégis elhagytam a fekete és ezüst dekorációban pompázó bugyborgó elõteret." 
Revolution Party @ Kõbánya Mozi, 2000.11.04 (eule)

"A buli végére maradt a kakukktojás-páros, Cadik és Palotai. Róluk már annyi jót és rosszat elmondtak mindenfelé, hogy szinte lehetetlen hitelesen nyilatkozni velük kapcsolatban. Sokan úgy gondolták, hogy csak a buli iránti nagyobb érdeklõdés miatt szerepeltek a line up-ban. A feleslegesen rosszindulatú megjegyzésektõl függetlenül teljesen ledöbbentem attól, amit õk ketten mûveltek. Hihetetlen hip-hop és nu skool orgiába csapott át a buli a detroitiak távozása után. Palika eszement keverései és szkreccsei olyan lázba hoztak körülöttem mindenkit, hogy nem hittem a szememnek. Többen táncoltak talán, mint a fõmûsorszám alatt. Original Nuttah T-Power féle remixe igazi eksztázis hangulatot váltott ki. Hasonló sikert aratott késõbb a drum&bass vonalalra való áttérés. A mixek és a nóták továbbra is remekül szóltak, de nekem kicsit sok volt ez már egy estére." 
Keith Tucker, 2000.11.24 (jungleboy)

"Egy fehércímkés lemez kerül a tû alá, szemöldök fel, nicsak egy Resurrection (!) soul seekel, meg mind creepel, utána meg megfordul, másik oldala is üt, de mi már titkon a Hide Yout várjuk, meg a Warhead 2000-et. Nem is kell rá sokat várni, megkapjuk a pofánkba töményen, egyiket a másikra. Utána találgatjuk, mi jön, hisz köztünk legyen mondva, nem túl színes Apu palettája az utóbbi idõben. Be is jönnek sorra a tippek, a Horns 2000 már sorozatban negyedik bulin okoz hatalmas meglepetést, akárcsak a Nanobugs, ami kivételesen király. Majd késõbb aki nem hallotta volna, annak megismételjük a Resurrectiont, majd a változatosság kedvéért egy Specialist erejéig hagyjuk hûlni a bakelitet, majd természetesen másik oldal. Egyetlen csalódás ért csak Palotai szettjével kapcsolatban, hogy hiába vártuk a Who Told Yout, fél hatig nem ment le. Nem is fröcsögök tovább, mert semmi értelme." 
Index 24 órás fesztivál @ Olof Palme Ház, 2000.12.01 (lloyd)

"A trónt Naga és Palotai újszerû kettõse tette magáévá, és nekem kifejezetten tetszett a massza, amit a döngölés és a breakbeat keverésébõl alkottak. Persze a breakbeatfasiszták nem bírták sokáig a four-to-the-floort, így õk már nem hallhatták, amint fater Teebee 'Let Go'-jával beviszi a susnyásba a láthatóan kérdõjel pozícióban álldogáló Nagit. Ezt a fejezetet szívesen kihagytam volna az életembõl, de szerencsére relatív gyorsan visszataláltak az megfelelõ útvonalra." 
Adam Freeland, 2001.01.13 (core)

"Teebee-t Palotai Zsolt váltotta a pultban, aki Adam Freeland óta úgy tûnik magához tért, hiszen olyat villantott, amilyen szettet régen nem hallottam már tõle. Lemeztáskája mélyérõl olyan dolgokat halászott elõ, hogy az hihetetlen. Remek játéka Teebee-t is visszacsalta a pultba, így b2b folytatták tovább a mókát. Ilyenkor a legjobb a hangulat, amikor a dj-ken is látszik, hogy élvezik a partyt, örülnek annak, hogy a közönségnek tetszik amit csinálnak, itt pedig alig akadt olyan arc, amin csalódottságot láttam. Néha Midlow is felrtett egy korongot, így már teljes volt a kavarás a pultban, de mindegy is volt, hogy ki rak, mert nem tudtak hibázni." 
Nowsound 7 - Teebee, 2001.01.27 (valdi)

"A salsakirálytól Palotai és Ozon ragadták magukhoz a karmesteri pálcát és felbuzdulva az elõzõeken rajta tartották a közönséget a dzsungelflessen, az ösvényrõl csak néha tértek le, például amikor fater megmutatta, hogy tud "szellemesebb" lenni a Skirmishnél, a Liftin' Spirits - Ghost Town-jának segítségével. Ozon nagy pillanata az új Special Forces, a Freeway, ekkor neki is elkönyveltünk egy jelest. Mostanában Mrs. Palotai ismét ellátogat a bulikra, amikor látom, férjura jól zenél, úgy látszik jó hatással van rá, jöjjön mindig!" 
John B, 2000.02.02 (valdi)

"Zsolti apunak sikerült megtartania a hangulatot, noha nem a legkiemelkedõbb szettet hallhattuk tõle: némi "sláger" az elején, jungle fûszer a közepén (Digital - 'My Sound' rulez), érdektelenségbe fulladás a végén. Rewind szellemben egyébként kapcsolódott Palotaihoz Mango is, a szett elején mc-ként, végén back2back játékban." 
Dom+Roland, 2001.02.09 (ib)

"Palotai még így is szinte teltházzal vette át a pultot, jócskán jutott neki is a lelkes, sikítozó, táncolni vágyó népekbõl, így hát a laza levezetés - egyelõre - érdeklõdés hiányában elmaradt. No, még mielõtt valaki azt gondolná, hogy a buli vége fergeteges 'színpadontáncolásba' torkollott, szeretnénk leszögezni, hogy Palotai Zsolt ezen az éjszakán nem osztott aláírást senkinek semmilyen testrészére. Úgy tûnik ez csak a külföldiek kiváltsága." 
Ed Rush & Matrix, 2001.02.24 (ipcmafia)

"Palotai Zsolti 11-körül érkezett meg, feleségével és egy kisebb baráti társasággal, - nagyon jó fejek - reméljük nekik is bejött a debreceni partyhangulat. Éjfél után 01.00 magasságában lépett Zsolt a lemezjátszók mögé és õ is meglepõdõtt amikor lenézett a színpadról ugyanis majdnem telt (!!) ház fogadta (nem kis örömünkre). Ez a telt ház 350-400 embert jelent ami vidéki szinten elég szép teljesítmény a debreceni és Debrecen környéki partyarcok részérõl. Zsolti átvette Zsupi táncos drum and bass vonalát és rakott olyan jó kis talpalávalót, hogy a bent levõk egy emberként láttak neki a buginak. Persze volt itt is "finom" neurofunk (Ed Rush+Optical, Matrix, ...), de csak szolidan, nem kapott senki hülyét a non-stop kalapálástól. Azért kaptunk néhány olyan számot Aputól amitõl az öregebb partyarcoknak is felállt a szõr a hátán (nagy meglepetésemre a BC - 'Son of Nitrous'-a, és egy Accidental Heroes szám is elhangzott. Furcsa mód a Digital 'Deadline'-ja viszont nem jön be a debreceni arcoknak...) A szett színesre sikeredett , nu skool-ból, breakbeat-bõl egy-két progresszívebb darab is besikeredett (a kötelezõ Plump DJ's darabok természetesen most is nagy sikert arattak). Zsolti a közönség kérésére az 'Ablak a Dubra' mixalbumáról is prezentálta a két legjobb számát (Don Air, Mint Royale) - na erre a közönség szabályos õrjöngésbe kezdett. Talán csak annyit a buli fantasztikus hangulatából hogy Zsolti is táncra kerekedett néhányszor a pultban, a feleségével táncolt!!! Nagyon érezte a közönséget, nem taglózta le az embereket és minden kis pihenõ után jött egy fergeteges táncos blokk (egyébként most láttam elég régóta elõször Zsoltot mosolyogni a pultban). A Kosheen - 'Suicide' itt is szólt egy párszor, de mindig nagyot ütött, forogtak a TeeBee lemezek - olyan szép emlékeim vannak róla (Nowsound), a 'Son of Nitros'-ra meg beindult a visítozás. Hajnal 5-tõl én következtem volna de mivel tudtam, hogy Zsupinak régi vágya volt, hogy Zsolttal B2B-ben rakjon ezért átadtam neki a "terepet" (legalább én is jót buliztam). Hajnal 5-tõl 6-ig tehát levezetésképpen Zsolt és Zsupi back to back-ben mozgatta meg az akkora már megfogyatkozó, de azért még szép számban jelenlevõ embereket." 
Soundwave 6, 2001.03.15 (octo + szafi)

"Palotai, Bal, Safair vetésforgó. A Viharistennel Drumandbbassapu cserélt helyet a pultban, hogy aztán hozzákezdjen a magyaros ízek adagolásához. Hortobágyi húsos Renegade Hardware, Suicide mártásban. Aztán becsatlakozott hozzá a két pengeélen táncoló is, ami most nem tett jót a mókának. Hárman kétfélét (hisz Bal és Safair összeszokott páros) akartak rakni, kényelmetlenül éreztem magam a váltásoknál. Az õ triászuk búcsúztatta a nagytermet." 
Jungle War - Storm, 2001.03.17 (ipcmafia)

"Palotai és Cadik már jól összeszokott páros, több mint 5 éve játszanak együtt minden héten, érzik egymást és a zenét is, ráadásul a két lemeztáska igazi csodákat rejtett magában, az ínyencebbek dörzsölhették a kezüket. Zsolt beállt a pult mögé, Cadik mellé, és együtt vitték tovább az ugrálós raggamuffin jungle vonalat. Kicsit a legutóbbi Fresh & Vegas bulira emlékeztettek ketten, ahogy széles vigyorral a fejükön táncoltak a saját zenéikre, ez az öröm át is jött a hangfalakon keresztül. Lassan elmaradtak az õrült mc-hangok, és átvették a terepet a Dillinja/Capone/Trinity nevével fémjelzett jungle-gyökerek. A már több mint egy éve ígérgetett Dillinja albumot beharangozó partykedvenc zenék most nem kerültek elõ, sokkal inkább korai opuszok, mint például a 'Tudor Rose' vagy a 'Friday'. A kis döccenõ után ismét helyreállt a rend, és újra elõkerültek a szívemcsücske zenék. Adam F 'Metropolis'-a után már lehetett sejteni, hogy mi következik: a végletekig sötét, száraz és kimért zenék. A felcsendülõ Photek és Source Direct mûvek heves mozgásra késztettek engem, és az eddig az elsõ sorban bólogató Anorganikot is. Elõkúsztak a bristoli hangok is, Breakbeat Era, Reprazent, és külön a tagok is, Die, Size, Krust, Dynamite hangja a 'Brown Paper Bag'-en. Felidézték a régi Saigonos bulik hangulatát, amikor ezek a zenék még újnak számítottak. Folyamatosan lassultak a zenék, a történetet teljessé téve pedig a Good Looking kiadó egy-két zenéje szólalt meg." 
Jungle Roots, 2001.04.30 (serif)

"Roni Size után a "négy muskétás", azaz Bal, Safair, Cadik és Palotai lépett a pultba, hogy az apró termetû bristoli után megadják a tömegnek a kegyelemdöfést. A neurofunk kezelésbe csak néha szabotált bele Cadik némi Ray Keith-féle Something Out There-el, a fõ csapásvonal a kétlépéses sémáké volt. Palotai végre (gondolom neki végre) felrakhatta a Planet Dustot, tartok tõle ez lesz a következõ Suicide. Bal és Safair ismét sokat ügyködött közösen a pultban, ahogy néztem Safairnak széles jókedve volt, ritkán látni enyit mozogni a pultban. Jó munkát végeztek, reggel 6-ig sikerült a tánctéren tartaniuk a közönség jelentõs részét. Persze azok közül akik Roni size után nem szedelõzködtek és hagyták el a termet. Dynamite természetesen most is elõjött még egy kicsit, hogy a magyar harcosok alá is lökje a rhymeokat, aztán becsatlakozott Mango is, aztán meg vége lett." 
Jungle War - Roni Size & Mc Dynamite, 2001.05.19 (valdi + serif)