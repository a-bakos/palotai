Párszor megszólalóként meghívtak még korábban néhány mûsorba. Mindig azt mondták nekem, miután megkérdeztem tõlük, miért nem foglalkoznak ezzel a színtérrel igazán, hogy odafennt azt mondták nekik, mert ez kábítószeres zene. Akkor most nyitnék egy zárójelet: most olvasom Miles Davis életrajzát, ott akkor mindenki heroinon volt. Freud? Õ volt az elsõ Európában, aki kipróbálta a kokaint. Woodstock? Tömeges kísérlet volt az LSD tesztelésére. Visszamehetünk egészen a sámánokig akár. Az irodalmi példákat már nem is említem. Viszont ha bekapcsolod például a tévét, szinte mindegyik adón ezeket a zenéket hallod a háttérben, úgy a reklámokban, mint a fõcímek alatt, akár a kereskedelmi adókban, a Eurosporttól kezdve szinte mindenhol. A Hír TV Célpont címû mûsorában vannak például a legzúzósabbak: Aphex Twin, Coil, nem is értem, azok a nézõk hogy tudják ezeket a zenéket elviselni. Ha azt mondják, hogy ez kábítószeres zene, rendben van, de akkor ne is használják. Viszont magasról leszarni azokat, akik ezt a zenét csinálják, ez így álszent dolog. Az végülis nem probléma, hogy mindegyik tévé kábítószeres zenét sugároz? Halló Médiatanács! Nem kéne mindegyik körmére nézni?