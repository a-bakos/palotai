Interjú Palotai Zsolttal a Tilos Rádióban, 2000. január 18-án.
Téma: Abraka.dub.ra. 
Aki kérdez: Csejdy András valamint DJ Rozi (Rozgonyi Zoltán)

"Erre vonatoztak az öregek"

P.Zs.:- Egyrészt sokfélét lehetett volna összerakni, de olyat próbáltam meg, amit olyanok is meghallgatnak, akik még soha nem hallottak ilyen zenét, vagy azt mondják róla, hogy ez hallgathatatlan. Mindegy, hogy ki hallgatja, többször kéne meghallgatni, sokszor, merthogy az a trend, hogy amit az emberek vesznek, azt körülbelül átlagban kétszer hallgatják meg. Ezen az arányon kéne javítani. 
Cs.A.:- Igen, ezért hallgassák meg sokszor. Ez a te második válogatásod, mert ugye volt egy legendás Palotai nevû kazetta, abban is olyan igyekezet volt, hogy.. Az mikor volt? Két és fél, három évvel ezelõtt... 
P.Zs.:- Három, körülbelül. 
Cs.A.:- Három évvel ezelõtt, hogy azok is meghallgassák, akik nem szeretik kvázi a technózenét. 
P.Zs.:- Igen. 
Cs.A.:- Ez, amit az elõbb hallottunk, ez a la lalla la (dúdolja), ezt a számot te speckó hogy hívnád? Erre mernéd azt mondani, hogy techno zene? 
P.Zs.:- Bezame Mucho? Nem. De ami alatta van, az már nem az, ami volt. 
Cs.A.:- Digitálisat ráraknak, aláraknak vagy föléraknak? Ez a nu skool? 
P.Zs.:- Nem, nem, nem, nem. 
Cs.A.:- Zsolti, mi ez? Tegyünk rendet a meghatározásokban! 
P.Zs.:- Egyrészt van egy csomó olyan zene, amire már nem is lehet megmondani, hogy micsoda, mert annyiféle dolog van benne. Ilyenkor ki szokták emelni, amibõl a legtöbb van, de mondjuk az olyanra, amiben minden ugyanannyi van, már nem tudsz mit mondani, hogy milyen zene. Most erre se nagyon tudsz. 
Cs.A.:- Na figyelj, mennyibe kerül a CD? 
P.Zs.:- Fogalmam sincs, még nincs borítója se. 
Cs.A.:- és mikor lesz? 
P.Zs.:- Valamikor január vége, február eleje.

(Hallgatói kérdés a Night Vibes szerencsétlen megoldásáról, vagyis hogy a kazetta B oldalának 2/3-a üres...)

Cs.A.:- Zsolti. Amit te itt csinálsz, az ugye az, hogy kiválasztasz mondjuk 20 számot, odamész a kiadóhoz, és azt mondod, hogy ezeket szeretném összekeverni, úgy, ahogy az énnekem tetszik. és akkor a kiadó mint az állat elkezd levelezgetni, hogy megkapja a jogot. Ez valahogy így néz ki, ugye? 
P.Zs.:- Igen, tehát nem úgy van, hogy valaki csinál egy anyagot, és akkor az tuti, minden zene meglesz róla, amit össze szeretne rakni, hanem körülbelül 30-40 zenét össze kell szedni és akkor azokból amit meg tudnak találni. Itt is volt olyan lemez, ami nekem úgy volt meg, hogy nem volt ráírva semmi, csak az, hogy Disco Dock, és találd meg, hogy micsoda, honnan.... 
Cs.A.:- és megtaláltátok? 
P.Zs.:- éppen ezt akarom mondani, a Széll Laci nagyon jó munkát végzett, esztelen kiderítette, hogy honnan van, kik csinálták.De még az se biztos, hogy meglesz, hogyha kifizeted rá a jogdíjat, ugyanis azt csinálják, hogy megkérik, hogy még mi lesz rajta. és akkor azt mondják, hogy, hát, ez, sajnos... 
Cs.A.:- Ha AC/DC-t teszel hozzá, akkor no thanx. 
P.Zs.:- Igen. Még ha ki is fizeted. 
Cs.A.:- Engem nagyon érdekel, mennyit kell fizetni, hogy ezzel (dúdol) azt csinálhass, amit akarsz? 
P.Zs.:- Majdnem mindig százalékot kérnek õk is, tehát, amennyi elfogyott, annak a százalékát. és kérnek elõleget. 
Cs.A.:- és van nóta, ami két százalékot kér, van amelyik egyet és van amelyik ötöt? 
P.Zs.:- Hát azért annál többet kérnek. Meg kell fizetni elõleget, hogy ne az legyen, hogy eltûnik a pasi a világba azzal, hogy most akkor megvan, majd kifizetjük utána. Ez körülbelül annyi, amennyit ér.

Cs.A.:- Mondjál még nekünk valamit a lemezrõl, kedves-szépet. 
P.Zs.:- Nem olyan egyszerû összeszedni, vagyis inkább megkapni ezeket a zenéket, utánajárni... Viszont amikor így megkérik, hogy mi van még rajta - majdnem mindegyik angol zene, vagy ott adják ki -, az egyik kiadó megnézte a zenénket, hogy mik lesznek rajta, és azt mondta, hogy bizony sok mai független angol kiadó büszke lehetne majd jövõre, amit mi megcsináltunk tavaly - merthogy ez tavaly készült, csak lassan õrülnek a malmok... 
Cs.A.:- Hú, ezúton is gratulálunk... 
Rozi: - és van rajta egy Anima szám is, ugye? 
P.Zs.:- Van, igen, amit csak erre a lemezre készítettek, úgyhogy azért volt nehéz összerakni, mert ez akkor volt, amikor én Párizsban voltam. Mielõtt kimentem volna, két nappal elõtte lett kész az Anima, így csak daton lett meg. Dehát itt meg minden bakeliten... Ez meg a másik, hogy tényleg lemezjátszókon került összerakásra, mert amit mondjuk hallotok ilyen DJ mixeket, azoknak a 90 százalékát számítógéppel rakják össze. 
Cs.A.:- és az miért jobb? Vagy miért rosszabb? 
P.Zs.:- Mert nem lehet hibázni. 
Cs.A.:- és az jó? 
P.Zs.:- Azt hiszik. 
Cs.A.:- és szerinted? 
P.Zs.:- Szerintem az a jó, ha van benne hiba. életszerûbb. 
Cs.A.:- Azt mondtad a Tommyboynak, hogy 80%-os a lemez. 
P.Zs.:- Igen. 
Cs.A.:- Azért, mert benne van a hiba, benne van a serc meg a pontatlanság? 
P.Zs.:- Egyrészt nagyon gyorsan kellett összerakni, volt rá 3-4 napom, mert azt szerették, szerettük volna, hogy karácsonyra is meg lehessen venni, de... Lassan õröl... 
Cs.A.:- A nyomdán megcsúszott a dolog? 
P.Zs.:- Abszolút. 
Cs.A.:- és akkor most jön ki január végén? 
P.Zs.:- Igen, de végülis olyan lemez lett, ami nem kifejezetten karácsony-függõ. Tehát lehet, hogy megveszik az emberek mondjuk májusban is. 
Cs.A.:- De táncos vagy hallgatós? 
P.Zs.:- Vegyes. 
Cs.A.:- Táncos és leülõs. Kiszámítottad, hogy két tánc után lehessen kólát inni... 
P.Zs.:- Hogy otthon is lehessen hallgatni. Mindenhol. Még akár buliban is. Mesélte valaki, hogy esküvõje volt, és õ valahogy ott a környéken mozog, úgyhogy megvolt neki a felvétel, és berakta a lakodalmi bulin. Erre vonatoztak az öregek. 
Cs.A.:- Mi legyen ezzel a CD-vel? 
P.Zs.:- Hallgassátok. 
Cs.A.:- Mekkorát tud ez befutni itthon? Szerinted ma, te kiadsz egy CD-t, akkor mennyi van benne? 
P.Zs.:- Ez az egyik dolog ami miatt itt ilyen szerencsétlenül alakulhatnak a dolgok. 
Cs.A.:- Kicsi a piac? 
P.Zs.:- Igen, érted, mint a Kispál és a Borz, az Franciaországban a Noir Desire. Az elad minimum kétszázezret, csak Franciaországban. 
Cs.A.:- A Kispál meg huszat itthon? 
P.Zs.:- Szerintem, körülbelül. 
Cs.A.:- Mi van benne itthon ebben a CD-ben? 
P.Zs.:- Mondjuk 3-5 ezer. 
Cs.A.:- és az édeskevés a boldoguláshoz. 
P.Zs.:- Hát, az úgy pont... 
Cs.A.:- Háromezernél vagy nullán? 
P.Zs.:- én nem tudom, körülbelül. 
Cs.A.:- és mi az esély, hogy kikerül, hogy nem csak itthon... 
P.Zs.:- Azért csináltam ennél a kiadónál, mert ez nem csak itthon van, hanem mindenhol. 
Cs.A.:- El lehet árulni a kiadó nevét? 
P.Zs.:- Persze. UCMG, Undercover Music, UGAR egyébként a sorozatnak a címe. Itt van az Anima is, itt lesz a Yonderboi. én ezt a három anyagot hallottam, az Animának lesz most egy maxija, a Yonderboinak februárban a nagylemeze. Mindegyiken van nagyon komoly dolog... 
Rozi: - én azt hallottam, hogy régen a lemezeidet meg a zenéidet úgy szerezted, hogy a papáddal hozattad be õket... (Palotai Károly, FIFA bíró) 
P.Zs.:- Na, hát ez nem igaz... 
Cs.A.:- Na, hogy volt? 
P.Zs.:- Na jó, hozott õ, de érted, ezeket a lemezeket én is nagyon nehezen találom meg, úgyhogy most... Szegény apámra rálõcsölni ezeket a feladatokat... Elmondom hogy volt. Volt egy nagyon jó barátom, meg van is, csak nagyon régen láttam, Bányai Péter, és neki voltak ilyen haverjai, mint a Volvós. Namost, õk a Rózsavölgyi lemezboltban, ahova ha most bemész, nem találsz semmit, de régen, amikor itt nem volt semmi, akkor még ott volt talán valami. és akkor õk onnan csempészték ki a lemezeket, vagy cserélték, vagy nem tudom én, hogy... és a Péternek is volt egy nagyon komoly gyüjteménye, amibõl aztán én is becsatlakoztam, és kb. neki abból nem maradt semmi, nekem olyan 20-30 lemez. Az volt az elsõ ilyen menet, amikor... 
Cs.A.:- Mondasz egy lemezt? 
P.Zs.:- Pfú, nagyon sokat... John Martintól kezdve, White Noise... Már akkor olyan zenéket hallgattunk, amit akár ma is hallgathatnánk. '69-bõl White Noise, az a vájt fülûeknek, tényleg. 
Cs.A.:- Azt mondtad a Tommyboynak, hogy pont tíz éve vagy a szakmában, de miért, mert nem. De közben igen. 
P.Zs.:- Igen, konkrétan igen, mert '89 szilveszterén nyitott a Tilos az á... 
Rozi: - Most lehet, hogy lesz egy 10 éves évfordulója az á-nak... 
P.Zs.:- Igen, úgy volt, hogy szilveszterkor lesz, csak nem találtak helyet. Lehet, hogy február 29-én lesz. Na, hát ott kezdõdött... 
Cs.A.:- és azóta tart. és meddig lehet éjjel keverni? Hány éves korig lehet hajnali négyig, ötig, hatig...? 
P.Zs.:- Nem tudom, nincs kipróbálva, merthogy még nincs nyolcvanéves DJ. 
Cs.A.:- Hány éves vagy? 
P.Zs.:- '61-es vagyok...A legöregebb DJ, akit én ismerek, az John Bill , õ most olyan hatvan... nem is tudom, mennyi lehet, õ a BBC-nél van. õ volt az egyik olyan ember, akit rá is írtunk a CD-re, akinek respect és köszönet. õ még ma is mindenféle zenét játszik, a népzenétõl a rockzenéig, jungle, techno, minden, és hatvan éves... 
Cs.A.:- és te is ezt akarod? 
P.Zs.:- én is ezt csinálom.

Hallgatói kérdés arról, hogy mit szól a mostanában futó Junior és Sterbinszky-féle csávókhoz, és hogy lesz-e még valaha Tilos az á? 
P.Zs.:- A második az nem valószínû, az elsõrõl pedig azt gondolom, hogy minden DJ fontos. 
Cs.A.:- Még akkor is, ha õk olyat játszanak, amilyet, meg kicsit sûrûn termelik az olyat? 
P.Zs.:- Igen, mert mások azt is szeretik. és úgy gondolom, hogy pont az lenne a lényeg, hogy mindenki megtalálja a magának megfelelõt. Azért mondtam én azt, hogy azért szerencsétlen nekünk, vagy nehezebb, merthogy itt csak tízmillióan laknak, és nehezebben tartja el azokat a piac, akik nem tudnak annyit eladni, amennyit kéne. Mert nincs annyi ember. 
Cs.A.:- Zeneszerzõk lázadoznak a DJ-k ellen, azt mondják, hogy õk nem zenét állítanak elõ, hanem csak kevergetnek, és a nevük mégis ismertebb lesz, mint a zeneszerzõé... 
P.Zs.:- Igen, de a mai idõk pont errõl szólnak. Az egész zenei kultúra egy DJ kultúra, tehát az egy dolog, hogy valaki csinál zenét, de ha azt nem lehet hallani sehol, ha nem játsza senki, akkor az olyan, mintha nem is lenne. Ezt is mondják... 
Cs.A.:- Mondja mindezt Palotai Zsolt, aki a Tilos Rádióban például a népzenei mûsort szokta volt keverni sokat...

A magyarországi viszonyokról (a vidék egy évtizeddel le van maradva, elszigetelõdött)...

P.Zs.:- Nem csak a vidék van sanyarú helyzetben... Az ember nem is gondolná, hogy például nem lehet olyan lemezt találni, amilyet mi játszunk. Ezek hihetelen dolgok. Párizsban például, azon a hajón, ahol játszottunk, egyszerûen megbolondultak az emberek. és közben azt gondolnád hogy Párizs, csak elõrébb vannak mint mi... 
Rozi: - Jó, de azért hadd tegyem hozzá, hogy mikor az Asian Dub Foundation itt volt Budapesten - akik most már egy befutott, híres zenekarrá váltak azóta-, és a Zsolti játszott zenéket, mielõtt az interjú készítette, akkor az egyik fiú, az énekes, felállt és elkérte a Zsolttól a lemezborítót, és aztán látta, hogy a nagybácsija, akirõl tudomása volt, hogy bement a stúdióba, de sosem hallotta a produktumot, amit megcsináltak Angliában. Ide kellett jönnie Budapestre, és a két hetes lemezt meghallgatni. Aztán volt még egy ilyen lemez a fél óra alatt, ami ugyanilyen fogadtatásban részesült, csak akkor cousin-t mondott uncle helyett. Jó, hát mondjuk a Zsolt az ilyen fura gyerek egy kicsit... 
P.Zs.:- Ide kellett jönnie, hogy meghallja a családot...

Felvetés: a mai magyar vidék évtizedekre van lemaradva Budapesttõl. 
P.Zs.: - Mondjuk, amíg nem lesz egy olyan országos adó, ami legalább hasonlít a Tilosra, valami hasonló zenéket nyomnának, vagy hasonlóan rádióznának, vagy mondjuk a Tilos lenne országos rádió, akkor más lenne a helyzet. Az emberek - fõleg ha az éjszakában vagy benne, nagyon jól látod- arra indulnak be, amit ismernek. Amit nem ismernek, arra sokkal nehezebben. Namost, amíg nem ismerhetik meg ezt, akkor hogyan...?